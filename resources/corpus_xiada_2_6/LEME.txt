Corpus de XIADA: Etiquetador/Lematizador do Galego Actual
(http://corpus.cirp.es/xiada)

Copyright 2015 Guillermo Rojo, Marisol López Martínez,
Eva Domínguez Noya, Fco. Mario Barcala Rodríguez,
Centro Ramón Piñeiro para a Investigación en Humanidades.

Este corpus distribúese baixo a licenza Lesser General Public License
For Linguistic Resources. Véxase o arquivo COPYING para máis
detalles.

O corpus consta de catro bloques:

- O primeiro está formado polas oracións de noticias xornalísticas
completas do ámbito temático da economía, extraídas aleatoriamente do
CORGA (corpus_economia_prensa).

- O segundo bloque está constituído polas oracións de noticias
xornalísticas completas de ámbito temático diverso incluídas nos
xornais A Nosa Terra, De Luns a Venres e Galicia Hoxe
(corpus_xeral_prensa).

- O terceiro está integrado por oracións, seleccionadas aleatoriamente
do CORGA, incluídas en coleccións de relatos curtos (corpus_relato_curto).

- O cuarto e último apartado está formado por oracións de diferentes
xéneros e procedencia, cuxo obxectivo é incluír todas as etiquetas
posibles do etiquetario de XIADA polo menos unha vez (nucleo).

Cada un destes bloques está organizado en dous arquivos:

1) _oracions.txt: inclúe as oracións do corpus sen analizar, unha por
cada liña. Algúns fragmentos de texto poden estar englobados entre as
marcas <distinto tipo="outra_lingua"> e </distinto>, indicando que eses
fragmentos están nunha lingua diferente do galego e, polo tanto, non
están analizados no corpus. Tamén poden aparecer as marcas <inicio_poema />,
<novo_verso /> e <fin_poema /> delimitando fragmentos de texto que están
en verso.

2) _etiquetado.txt: inclúe as oracións analizadas. Cada unidade de análise
está nunha liña independente co formato:

palabra\tetiqueta\tlema\n

Onde palabra se corresponde co elemento gramatical do texto que se analiza
(e non con forma gráfica), etiqueta recolle a etiqueta morfosintáctica
correspondente á unidade (véxase http://corpus.cirp.es/xiada/etiquetario.html
para máis detalles sobre o seu significado) e lema indica o lema do elemento
analizado.

Unha liña en branco separa a análise das distintas oracións.

Adicionalmente, para os tres primeiros bloques (corpus_economia_prensa,
corpus_xeral_prensa e corpus_relato_curto) inclúese tamén un arquivo coa
análise en xml (_etiquetado.xml) no que, ademais de incluírmos a análise
dos elementos gramaticais en formato xml, facemos referencia á unidade de 
análise á que pertencen.

Para calquera información adicional sobre este corpus pode poñerse en
contacto connosco a través de corga@cirp.es.

